# -*- mode: mandoku-view -*-
#+TITLE: 春秋集傳
#+DATE: 2015-09-23 09:40:03
#+PROPERTY: JUAN 9
<pb:KR1e0066_WYG_009-1a>¶
欽定四庫全書¶
　春秋集傳卷九　　　　　　元　趙汸　撰¶
　　成公¶
元年春王正月公即位¶
二月辛酉葬我君宣公¶
無冰¶
　終時無冰則志之周之二月夏之季冬也孔頴達氏¶
　曰以盛寒之月書之也此月無冰則終無冰矣¶
<pb:KR1e0066_WYG_009-1b>¶
三月作丘甲¶
　志重賦也丘四邑十六井也甲猶兵也古者謂甲兵¶
　魯之言丘甲猶晉之言州兵鄭之言丘賦也(見僖十/五年昭)¶
　(四/年)周制軍賦起於井而成於甸自天子至於諸侯大¶
　夫皆以甸賦之甸四丘也自諸侯不給於征伐而後¶
　加賦於民故晉有爰田而後作州兵魯初稅畝而後¶
　作丘甲公羊傳曰始丘使之也其車徒卒伍之數不¶
　可知矣¶
<pb:KR1e0066_WYG_009-2a>¶
夏臧孫許及晉侯盟于赤棘¶
　不月畧之也凡内大夫特盟諸侯恒畧之惡其伉也¶
秋王師敗績于茅戎¶
　夷狄敗中國不日(據外相/敗日)王師敗績于茅戎何以不¶
　月王師天下莫得較故異之於諸侯也劉康公曰伐¶
　戎不書諱之也公羊傳曰曷為不言敗之者王者無¶
　敵莫敢當也穀梁傳曰不言戰莫之敢敵也陳氏傳¶
　曰戰然後言敗績此不戰何以書敗績言自敗也劉¶
<pb:KR1e0066_WYG_009-2b>¶
　質夫曰書曰王師敗績于茅戎而尊尊之義與王師¶
　自取敗之道咸見矣¶
冬十月¶
二年春齊侯伐我北鄙¶
　貳於晉也¶
夏四月丙戌衞孫良夫帥師及齊師戰于新築衞師敗¶
績¶
　齊師者齊侯也一役而再有事者畧言之用衆焉稱¶
<pb:KR1e0066_WYG_009-3a>¶
　師齊侯伐魯反過衞衞侯使孫良夫侵齊遇齊師戰¶
　焉故但言師也¶
六月癸酉季孫行父臧孫許叔孫僑如公孫嬰齊帥師¶
㑹晉卻克衞孫良夫曹公子首及齊侯戰于鞌齊師敗¶
績¶
　内㑹師不月雖君將不月苟㑹戰也則月㑹而日戰¶
　(據桓十三年公㑹紀/鄭及鄭宋衞燕戰)此其取戰之日加之㑹之上何¶
　不正其四卿帥師㑹戰以自為功故異其事也穀梁¶
<pb:KR1e0066_WYG_009-3b>¶
　傳曰日其悉也曹無大夫(據經不/書大夫)其曰公子何也以¶
　吾之四大夫在焉舉其貴者也陳氏傳曰凡帥非卿¶
　不書(據傳文三年晉救江不書先僕襄/十七年衞伐曹不書孫蒯之類)雖卿也非元¶
　帥亦不書(據傳襄元年宋圍彭城書晉欒黶不書荀/偃宣三年戰大棘書宋華元不書樂吕之)¶
　(類/)書四卿是各自帥也㑹伐不言帥師此其言帥師¶
　何四卿並出各自為帥也自文之季年而無使介至¶
　是而無將佐魯三家之勢成矣於是衞未有大夫將¶
　書孫良夫曹無大夫書公子首而賞鞌之功晉於是¶
<pb:KR1e0066_WYG_009-4a>¶
　有六卿征伐在大夫不獨魯也以四國之臣戰齊君¶
　甚矣鞌戰之忿也胡侍講曰成公初立四卿興師並¶
　出雖無人乎成公之側有不恤也然後政自季氏出¶
　矣¶
秋七月齊侯使國佐如師己酉及國佐盟于袁婁¶
　如師者講盟也曷為不言來盟于師(據楚屈完言/來盟于師)來¶
　盟于師前定也如師者盟非前定也可不可未可知¶
　之辭也公羊傳曰逮乎袁婁而後與之盟也穀梁傳¶
<pb:KR1e0066_WYG_009-4b>¶
　曰鞌去國五百里袁婁去國五十里(據傳國佐言背/城借一則袁婁)¶
　(近齊國都明矣今/臨淄縣西有袁婁)壹戰綿地五百里焚雍門之茨侵¶
　車東至海君子聞之曰夫甚甚之辭焉齊有以取之¶
　也齊有以取之何也敗衞師于新築侵我北鄙敖卻¶
　獻子齊有以取之也陳氏傳曰齊桓合九國之師以¶
　臨楚屈完來盟于師桓不欲以臨楚盟屈完也退而¶
　盟召陵以禮於楚子齊侯使國佐如師而進盟之於¶
　袁婁以偪齊君桓公之所不敢而四國之臣敢為之¶
<pb:KR1e0066_WYG_009-5a>¶
　甚矣鞌戰之忿也¶
八月壬午宋公鮑卒¶
庚寅衞侯速卒¶
取汶陽田¶
　汶陽田本魯田也齊人歸我汶陽之田則其曰取何¶
　受之于師其歸非齊人意也魯實乗勝以取之耳¶
冬楚師鄭師侵衞¶
　此公子嬰齊也其稱師何楚未書大夫將也侵衞遂¶
<pb:KR1e0066_WYG_009-5b>¶
　侵我以救齊也¶
十有一月公㑹楚公子嬰齊于蜀¶
　楚無大夫其曰公子何也嬰齊楚令尹也而以諸侯¶
　大夫之禮與之接不可以但名之也不名之而曰公¶
　子(據楚稱/王子)則亦假周制以録其君臣焉耳公及大夫¶
　盟則諱公㑹之何以不諱盟甚矣㑹不待變文而後¶
　為譏也凡春秋辭從主人而善惡自見皆不待變文¶
　而後為譏者也故盟諱公以示義則㑹從其恒辭以¶
<pb:KR1e0066_WYG_009-6a>¶
　見實然則公何以㑹嬰齊侵我而與之成也侵我何¶
　以不書以公之㑹之諱之也¶
丙申公及楚人秦人宋人陳人衞人鄭人齊人曹人邾¶
人薛人鄫人盟于蜀¶
　㑹而後盟間無事則地㑹不地盟(據溴梁/大夫盟)間有事則¶
　地㑹地盟(據葵丘及諸侯/大夫盟于宋)此非有事也則其再言地¶
　何㑹與盟事異也公與盟自參以上不言及雖㑹大¶
　夫不言及(據翟/泉)㑹與盟事異則曷為言公及之一役¶
<pb:KR1e0066_WYG_009-6b>¶
　而再有事者因上文也㑹稱公子嬰齊盟曷為稱人¶
　㑹從其恒稱以見實則明變文以示義故宋華元陳¶
　公孫寧衞孫良夫鄭公子去疾皆不書楚大夫初㑹¶
　盟中國也晉大夫㑹盟王人則不言公楚大夫㑹盟¶
　中國則其言公何楚師侵衞遂侵我宿師魯地合南¶
　北諸侯之大夫十有一國以為是盟而晉師不出於¶
　魯何譏焉故不諱公也其曰以公在也(例在僖/十一年)¶
三年春王正月公㑹晉侯宋公衞侯曹伯伐鄭¶
<pb:KR1e0066_WYG_009-7a>¶
辛亥葬衞穆公¶
二月公至自伐鄭¶
甲子新宫災三日哭¶
　穀梁傳曰新宫災者禰宫也迫近不敢稱諡恭也公¶
　羊傳曰宣公之宫也宣公則曷為謂之新宫不忍言¶
　也廟災三日哭禮也何以書記災也¶
乙亥葬宋文公¶
夏公如晉¶
<pb:KR1e0066_WYG_009-7b>¶
鄭公子去疾帥師伐許¶
　陳氏傳曰鄭初書大夫將也¶
公至自晉¶
秋叔孫僑如帥師圍棘¶
　公羊傳曰棘者何汶陽之不服邑也其言圍之何不¶
　聽也趙伯循曰内言圍皆叛也¶
大雩¶
晉卻克衞良夫伐廧咎如¶
<pb:KR1e0066_WYG_009-8a>¶
冬十有一月晉侯使荀庚來聘¶
衞侯使孫良夫來聘¶
丙午及荀庚盟¶
丁未及孫良夫盟¶
　公與大夫盟雖來涖盟猶諱之大夫終不可以盟諸¶
　侯也陳氏傳曰聘而遂盟之於是始¶
鄭伐許¶
　何休氏曰謂之鄭者惡鄭與楚比周數侵伐諸夏故¶
<pb:KR1e0066_WYG_009-8b>¶
　夷狄之也孫明復曰鄭襄公背華即夷一嵗而再伐¶
　許故狄之¶
四年春宋公使華元來聘¶
三月壬申鄭伯堅卒¶
杞伯來朝¶
夏四月甲寅臧孫許卒¶
公如晉¶
葬鄭襄公¶
<pb:KR1e0066_WYG_009-9a>¶
秋公至自晉¶
冬城鄆¶
　戴少望曰鄆有二東鄆莒邑魯所爭也西鄆魯邑今¶
　新城者也鄆讙龜隂三邑皆汶陽之田(本杜/氏)魯既得¶
　汶陽故城鄆以為固也¶
鄭伯伐許¶
　狄之則曰鄭伯何易世矣故著其恒稱也其未踰年¶
　而自將以濟惡因可見矣¶
<pb:KR1e0066_WYG_009-9b>¶
五年春王正月杞伯姬來歸¶
　此非罪出也(據卒書/把叔姬)其以出辭書之何婦人之義從¶
　一者也苟乖從一之義一以出辭書之於是持書其¶
　月(據郯伯/姬不月)以别於罪出者然則叔姬始歸于杞何不¶
　書以書來歸故畧其恒辭以異之¶
仲孫蔑如宋¶
夏叔孫僑如㑹晉荀首于穀¶
　左氏傳曰晉荀首如齊逆女宣伯餫諸穀然則非國¶
<pb:KR1e0066_WYG_009-10a>¶
　事也書之如國事然政在大夫也¶
梁山崩¶
　梁山晉望也曷為不言晉古者名山大川不以封諸¶
　侯故不繫之國公羊傳曰為天下記異也¶
秋大水¶
冬十有一月己酉天王崩¶
十有二月己丑公㑹晉侯齊侯宋公衞侯鄭伯曹伯邾¶
子杞伯同盟于蟲牢¶
<pb:KR1e0066_WYG_009-10b>¶
六年春王正月公至自㑹¶
二月辛巳立武宫¶
　公羊傳曰武宫武公之宫也立者不宜立也立武宫¶
　非禮也髙抑崇曰武公佐宣王南征北伐有功故諡¶
　曰武季孫行父以鞌之功再立武宫與魯公為二祧¶
　葢僭天子之禮若文武二世室也劉侍讀曰魯諸侯¶
　也而僭天子之禮雖欲尊其祖鬼神不享也而學者¶
　習於魯之故更大之曰魯公之廟文世室也武公之¶
<pb:KR1e0066_WYG_009-11a>¶
　廟武世室也久矣夫其以僭偽為典也¶
取鄟¶
衞孫良夫帥師侵宋¶
　左氏傳曰以其辭㑹也晉伯宗鄭人不書非卿畧之¶
　也¶
夏六月邾子來朝¶
　為下日卒月也(據來朝著/例不月)¶
公孫嬰齊如晉¶
<pb:KR1e0066_WYG_009-11b>¶
　左氏傳曰命伐宋也¶
壬申鄭伯費卒¶
秋仲孫蔑叔孫僑如帥師侵宋¶
　左氏傳曰晉命也¶
楚公子嬰齊帥師伐鄭¶
　陳氏傳曰楚初書大夫將也¶
冬季孫行父如晉¶
晉欒書帥師救鄭¶
<pb:KR1e0066_WYG_009-12a>¶
七年春王正月鼷鼠食郊牛角改卜牛鼷鼠又食其角¶
乃免牛¶
　為不郊言故且記異也¶
吳伐郯¶
　陳氏傳曰吳初入伐中國也左氏傳曰吳伐郯郯成¶
　季文子曰中國不振旅蠻夷入伐而莫之或恤無弔¶
　者也夫吾亡無日矣¶
夏五月曹伯來朝¶
<pb:KR1e0066_WYG_009-12b>¶
　為下事月也¶
不郊猶三望¶
　言免牛不言不郊言不郊間有事也¶
秋楚公子嬰齊帥師伐鄭¶
公㑹晉侯齊侯宋公衞侯曹伯莒子邾子把伯救鄭八¶
月戊辰同盟于馬陵¶
公至自㑹¶
吳入州來¶
<pb:KR1e0066_WYG_009-13a>¶
　杜元凱曰州來楚邑陳氏傳曰吳楚之交兵不書(據/傳)¶
　(伐楚伐巢伐徐/子重七奔命)至是始書之左氏傳曰是以始大通¶
　吳於上國晉人為之也盟於蒲景公將始㑹吳吳不¶
　至於鍾離而後至盟於雞澤悼公又逆吳子吳子不¶
　至於戚而後至吳之為蠻久矣其不敢自列於諸夏¶
　而晉求之急將以罷楚也楚罷晉亦不復伯矣入州¶
　來不可以不録其始也¶
冬大雩¶
<pb:KR1e0066_WYG_009-13b>¶
　不月異之也(例在桓/五年)¶
衞孫林父出奔晉¶
　見惡於其君也¶
八年春晉侯使韓穿來言汶陽之田歸之于齊¶
晉欒書帥師侵蔡¶
公孫嬰齊如莒¶
宋公使華元來聘¶
夏宋公使公孫壽來納幣¶
<pb:KR1e0066_WYG_009-14a>¶
　來納幣不書(據紀伯姬齊子叔/姬不書來納幣)使卿則書之從史文¶
　也¶
晉殺其大夫趙同趙括¶
秋七月天子使召伯來賜公命¶
　其曰天子賜之何不請命而來錫也昔者文公即位¶
　天王使毛伯來錫之命而叔孫得臣如周拜則以魯¶
　人嘗請之也(據詩序季孫行父請命于周/即此事作頌為將躋僖公)成公即位¶
　八年矣而召伯以錫命來以錫命來而不往拜則魯¶
<pb:KR1e0066_WYG_009-14b>¶
　人未嘗有請也天子之為天王也賜之為錫也一也¶
　向也追命桓公則王不稱天此未嘗有請而來錫其¶
　曰天子何也隠桓之際王命數及于魯則猶足以寵¶
　諸侯也王命猶足以寵諸侯而追命桓公則非禮莫¶
　大乎是故為王惜之伯者不作王室愈卑定王崩魯¶
　人葢弔而不葬然且來錫公命自是終春秋無來錫¶
　命而王人亦鮮至於魯則王命不足以寵諸侯焉耳¶
　王命不足以寵諸侯而不請來錫於王何譏焉故不¶
<pb:KR1e0066_WYG_009-15a>¶
　曰天王而曰天子不曰錫而曰賜異其文以異其事¶
　而已¶
冬十月癸夘把叔姬卒¶
　内女為夫人來歸卒不繫其國(據子/叔姬)叔姬來歸則曷¶
　為以杞卒之非罪出也非罪出而繫之以杞者無絶¶
　道也内女來歸不卒此卒而繫之杞則以夫人之禮¶
　成其喪也¶
晉侯使士燮來聘¶
<pb:KR1e0066_WYG_009-15b>¶
　左氏傳曰言伐郯也以其事吳故¶
叔孫僑如㑹晉士燮齊人邾人伐郯¶
衞人來媵¶
　來媵常事也不志志晉衞與齊人來媵見非常也¶
九年春王正月杞伯來逆叔姬之喪以歸¶
　異其事也穀梁傳曰夫無逆出妻之喪而為之也季¶
　堯俞曰叔姬既絶矣生不復奉其祭祀死豈可成婦¶
　於祖宗乎是則魯不得使逆之杞不得歸葬之杞魯¶
<pb:KR1e0066_WYG_009-16a>¶
　之不正均矣其不書葬何魯不㑹也¶
公㑹晉侯齊侯宋公衞侯鄭伯曹伯莒子杞伯同盟于¶
蒲¶
　自馬陵以來諸侯未有二也則其曰同盟何晉懼失¶
　諸侯也諸侯之從於晉者類非誠服也晉人亦知自¶
　反矣乎馬陵未幾而受孫林父之奔以隙衞反汶陽¶
　之田以攜魯志不得於楚而侵蔡威不足以及吳而¶
　伐郯以是道宗諸侯雖日同盟無益也故晉主夏盟¶
<pb:KR1e0066_WYG_009-16b>¶
　恒日於是特不日以異之王貫道曰甚哉晉景公之¶
　不智也盟而可保蟲牢足矣何必馬陵馬陵足矣何¶
　必于蒲五年之間凡三同盟不即乎人心甚矣¶
公至自㑹¶
二月伯姬歸于宋¶
　不言逆者親迎也¶
夏季孫行父如宋致女¶
　致女常事也不志使卿則志之孫明復曰致女使卿¶
<pb:KR1e0066_WYG_009-17a>¶
　非禮也何休氏曰古者婦人三月而後廟見成婦父¶
　母使大夫操禮而致之必三月者取一時足以别貞¶
　信也貞信著然後婦禮成故婦人未廟見而死則歸¶
　葬女氏之黨¶
晉人來媵¶
秋七月丙子齊侯無野卒¶
晉人執鄭伯¶
　於是鄭伯如晉晉人討其貳於楚也執諸銅鞮則其¶
<pb:KR1e0066_WYG_009-17b>¶
　稱人以執何非伯討也中國無伯鄭之反覆乎晉楚¶
　之間有自來矣楚人以重賂求鄭鄭伯竊㑹公子成¶
　于鄧即往朝于晉鄭非果於叛晉也晉人執鄭伯以¶
　伐鄭而歸鍾儀使求成於楚則何以罪鄭為哉故雖¶
　討貳但稱人而鄭伯歸于鄭不書¶
晉欒書帥師伐鄭¶
冬十有一月葬齊頃公¶
楚公子嬰齊帥師伐莒庚申莒潰¶
<pb:KR1e0066_WYG_009-18a>¶
　潰者不日(據蔡潰沈潰/鄆潰皆不日)其日以譏晉也同盟潰于荆¶
　楚而不能救譏之故日以詳之也¶
楚人入鄆¶
　一役而再見者恒稱人¶
秦人白狄伐晉¶
鄭人圍許¶
　示晉不急君也¶
城中城¶
<pb:KR1e0066_WYG_009-18b>¶
　中城者郛内之城也髙抑崇曰莒以無備而潰楚人¶
　入鄆故懼而城之也¶
十年春衞侯之弟黒臀帥師侵鄭¶
　晉命也¶
夏四月五卜郊不從乃不郊¶
　榖梁傳曰夏四月不時也五卜强也吳先生曰二月¶
　下旬初卜三月上旬二卜三月中旬三卜不從則不¶
　郊矣乃於三月下旬四卜四月上旬五卜不從而後¶
<pb:KR1e0066_WYG_009-19a>¶
　不郊瀆神甚矣公羊傳曰其言乃不郊何不免牲故¶
　言乃不郊也¶
五月公㑹晉侯齊侯宋公衞侯曹伯伐鄭¶
　於是鄭伯歸于鄭曷為不書罪不及失國也執君歸¶
　不書(據襄十六年莒子邾子十/九年邾子哀四年小邾子)必伯主釋有罪而後¶
　書(據曹伯襄衞侯/鄭曹伯負芻)苟罪不及失國則固宜歸者也公¶
　㑹伯國侵伐恒書至此其不致何晉景公疾晉人急¶
　於得諸侯乃立太子州蒲為君而㑹伐鄭悖其父子¶
<pb:KR1e0066_WYG_009-19b>¶
　之教異於他君討貳故不致以異之¶
齊人來媵¶
　公羊傳曰三國來媵非禮也左氏傳曰凡諸侯嫁女¶
　同姓媵之異姓則否¶
丙午晉侯獳卒¶
秋七月公如晉¶
　奔喪也不言葬公在晉也左氏傳曰晉人止公使送¶
　葬冬葬晉景公公送葬諸侯莫在魯人辱之故不書¶
<pb:KR1e0066_WYG_009-20a>¶
　諱之也¶
冬十月¶
十有一年春王三月公至自晉¶
　凡九月乃得歸也其月以奔諸侯喪異之也(據公如/至至皆)¶
　(不/月)左氏傳曰晉人以公為貳於楚故止公公請受盟¶
　而後使歸¶
晉侯使卻犫來聘¶
己丑及卻犫盟¶
<pb:KR1e0066_WYG_009-20b>¶
夏季孫行父如晉¶
秋叔孫僑如如齊¶
冬十月¶
十有二年春周公出奔晉¶
　不名天子之三公也王者無外此其言出何王人内¶
　京師也¶
夏公㑹晉侯衞侯于瑣澤¶
　晉楚成也杜元凱曰晉既與楚成合諸侯以申成好¶
<pb:KR1e0066_WYG_009-21a>¶
　然則宋華元克合晉楚之成盟于宋西門之外何以¶
　不書陳氏傳曰晉楚嘗同盟矣不書至襄二十七年¶
　特書之(語出/章指)¶
秋晉人敗狄于交剛¶
　凡外相敗曰此不月何也畧之也陳氏傳曰中國¶
　敗狄師皆不書惟晉特書之病晉也楚方聘魯平宋¶
　合諸侯之大夫于蜀討陳夏徴舒觀兵于雒矣而晉¶
　區區爭地於羣狄是故宣成之春秋晉有事於秦楚¶
<pb:KR1e0066_WYG_009-21b>¶
　或畧不書而甚詳於滅狄以是為晉衰也晉之衰也¶
　諸夏之憂也¶
冬十月¶
十有三年春晉侯使卻錡來乞師¶
　陳氏傳曰外乞師不書必盟主也而後書乞卑辭也¶
　見晉之無以令與國也¶
三月公如京師¶
　其月尊京師也諸侯相如不月雖來朝不月必公如¶
<pb:KR1e0066_WYG_009-22a>¶
　京師而後月諸侯朝天子正也范寗氏曰實㑹晉伐¶
　秦過京師也因其過而朝故正其文使若本自往然¶
　公羊傳曰不敢過天子也¶
夏五月公自京師遂㑹晉侯齊侯宋公衞侯鄭伯曹伯¶
邾人滕人伐秦¶
　於是公從劉康公成肅公㑹晉侯伐秦則其但言自¶
　京師何不以伐秦累王室也秦晉之交兵以復怨也¶
　而晉侯以諸侯朝王而後㑹伐乃若受王命以伐秦¶
<pb:KR1e0066_WYG_009-22b>¶
　然無益於中國之故而使天子受其名故但序諸侯¶
　而劉子成子不書不以伐秦累王室也陳氏傳曰於¶
　是戰于麻隧秦師敗績則其但書伐何畧之也自¶
　秦以來秦晉人相加兵皆畧之是故戰于麻隧秦師¶
　敗績但書伐秦戰于櫟晉師敗績但書伐晉以為不¶
　足詳也¶
曹伯廬卒于師¶
秋七月公至自伐秦¶
<pb:KR1e0066_WYG_009-23a>¶
冬葬曹宣公¶
十有四年春王正月莒子朱卒¶
　莒初志卒以同盟也徐邈氏曰莒棄周禮君終無諡¶
　故不書葬¶
夏衞孫林父自晉歸于衞¶
　晉侯强歸之也衞侯如晉晉侯强見孫林父不可既¶
　歸使卻犫送而復之¶
秋叔孫僑如如齊逆女¶
<pb:KR1e0066_WYG_009-23b>¶
鄭公子喜帥師伐許¶
九月僑如以夫人婦姜氏至自齊¶
　陳氏傳曰夫人婦姜氏有姑之恒稱若妾姑也則¶
　不書氏是故有成風則出姜不氏有敬嬴則穆姜不¶
　氏所以别適姑也¶
冬十月庚寅衞侯臧卒¶
秦伯卒¶
十有五年春王二月葬衞定公¶
<pb:KR1e0066_WYG_009-24a>¶
三月乙巳仲嬰齊卒¶
　公羊傳曰仲嬰齊者何公孫嬰齊也公孫嬰齊則曷¶
　為謂之仲嬰齊為兄後也為兄後則曷為謂之仲嬰¶
　齊為人後者為之子也為人後者為其子則其稱仲¶
　何孫以王父字為氏也然則嬰齊孰後後歸父也歸¶
　父使乎晉還自晉至檉聞君薨家遣墠帷哭君成踊¶
　反命于介自是走之齊魯人徐傷歸父之無後也於¶
　是使嬰齊後之也¶
<pb:KR1e0066_WYG_009-24b>¶
癸丑公㑹晉侯衞侯鄭伯曹伯宋世子成齊國佐邾人¶
同盟于戚¶
晉侯執曹伯歸于京師¶
　陳氏傳曰執未有稱爵者此其爵晉侯何討有罪也¶
　曹伯之罪不著於春秋曷以為討辭書之曹伯殺太¶
　子而自立者也然則負芻之罪曷不著於春秋曹伯¶
　廬卒未有即位者公子與太子爭立猶兩下相殺而¶
　已矣書殺太子是有二尊也猶兩下相殺而已矣則¶
<pb:KR1e0066_WYG_009-25a>¶
　其討之何不討之則適庶之亂將接迹於天下是故¶
　特書晉侯陸淳氏曰稱晉侯者以執當其罪又歸京¶
　師得侯伯討罪之禮也¶
公至自㑹¶
夏六月宋公固卒¶
楚子伐鄭¶
　背晉成也¶
秋八月庚辰葬宋共公¶
<pb:KR1e0066_WYG_009-25b>¶
宋華元出奔晉¶
宋華元自晉歸于宋¶
　再書宋華元從史文也春秋有因上文者謂一事而¶
　再見者也奔大夫有出以罪而歸非其罪者有歸以¶
　罪而出非其罪者其事殊其義異則雖無中事不得¶
　因上文也華元以宋公卒公室卑不能討有罪而去¶
　位僅足以免於罪而已既有許之討者然後歸卒討¶
　之庶幾能立法者也大夫歸言所自者必嘗有力者¶
<pb:KR1e0066_WYG_009-26a>¶
　也此未至晉則其言自晉何見其所以得歸也華元¶
　非挾晉以自重則為魚石矣大夫出入非罪不書此¶
　非有罪也曷為出書之歸書之為其殺一司馬出左¶
　師大司寇少師寇大宰少宰五大夫不可不詳其故¶
　也¶
宋殺其大夫山¶
　此蕩山也不氏(例見僖二/十八年)弱公室殺公子肥則討當¶
　其罪也¶
<pb:KR1e0066_WYG_009-26b>¶
宋魚石出奔楚¶
　於是魚石向為人鱗朱向帶魚府出奔楚皆卿也則¶
　其但書魚石何魚石左師也其族同其志同則書重¶
　而已¶
冬十有一月叔孫僑如㑹晉士燮齊髙無咎宋華元衞¶
孫林父鄭公子鰌邾人㑹吳于鍾離¶
　吳者其君也曰吳以號舉也其言㑹又㑹何是兩㑹¶
　也大夫㑹大夫一也大夫又相與㑹吳一也不欲與¶
<pb:KR1e0066_WYG_009-27a>¶
　㑹而殊之故自相為㑹然後㑹之也榖梁傳曰㑹又¶
　㑹外之也公羊傳曰曷為殊㑹吳外吳也陳氏傳曰¶
　晉初以諸侯之大夫㑹吳也於是大夫自為㑹矣左¶
　氏傳曰始通吳也¶
許遷于葉¶
　遷國月(據邢遷于夷儀衞/遷于帝丘皆月)此何以不月從楚遷也許¶
　偪于鄭請遷于楚故遷于葉于夷于白羽于容城皆¶
　不月以别於中國之避夷狄而遷者也¶
<pb:KR1e0066_WYG_009-27b>¶
十有六年春王正月雨木冰¶
　榖梁傳曰雨而木冰也志異也¶
夏四月辛未滕子卒¶
鄭公子喜帥師侵宋¶
　鄭叛晉也楚人力不足以爭鄭於是以賂求之楚不¶
　得鄭則不能圖中國也¶
六月丙寅朔日有食之¶
晉侯使欒黶來乞師¶
<pb:KR1e0066_WYG_009-28a>¶
甲午晦晉侯及楚子鄭伯戰于鄢陵楚子鄭師敗績¶
　榖梁傳曰日事遇晦曰晦楚不言師君重於師也然¶
　泓之戰宋公身傷而但言師敗績則為中國諱也此¶
　不為楚子諱以外楚也¶
楚殺其大夫公子側¶
秋公㑹晉侯齊侯衞侯宋華元邾人于沙隨不見公¶
　謀伐鄭也不見公者晉侯也以公後鄢陵戰期且用¶
　僑如之譖也何以書(據見止/不書)譏不在内也程子曰君¶
<pb:KR1e0066_WYG_009-28b>¶
　子正已而無恤乎人魯之後期國難故也晉侯不見¶
　公非矣彼曲我直故不恥也¶
公至自㑹¶
公㑹尹子晉侯齊國佐邾人伐鄭¶
　王人㑹伐自單伯而後不書(據王叔桓公劉/康公成肅公)此其書¶
　尹子何不能服鄭也鄢陵之役自城濮以來於是再¶
　見而鄭不服厲公無道其大夫方欲釋楚以為外懼¶
　則雖一戰勝楚鄭人固有以量之也厲公不能自反¶
<pb:KR1e0066_WYG_009-29a>¶
　修其所以復伯者而請以王臣㑹師於是三合諸侯¶
　伐鄭而鄭人從楚益堅則中國之威頓矣故尹子單¶
　伯相繼而出悉書之¶
曹伯歸自京師¶
　釋有罪也天子嘗釋衞侯矣不言自京師此何以言¶
　自京師負芻之罪宜廢而天子不能正則以累乎京¶
　師也但曰曹伯何以天子釋之故不名以别異之也¶
　公羊傳曰執而歸者名曹伯何以不名而不言復歸¶
<pb:KR1e0066_WYG_009-29b>¶
　于曹何(據曹伯襄/復歸于曹)易也其言自京師何言甚易也孫¶
　明復曰曹伯歸自京師天子釋之之辭也¶
九月晉人執季孫行父舍之于苕丘¶
　用僑如之譖也舍寘也劉侍讀曰不稱行人從公也¶
　執之者以歸也伐而未至而著舍之于苕丘故不言¶
　以歸也榖梁傳曰執者致(據婼/至)而不至公在也執者¶
　不舍(據晉執叔孫婼囚/之於箕不言舍)而舍公所也(據公在/苕丘)¶
冬十月乙亥叔孫僑如出奔齊¶
<pb:KR1e0066_WYG_009-30a>¶
　於是出叔孫僑如而盟之則其但書奔何以奔告諸¶
　侯也齊出髙無咎放髙止但書奔皆從告也¶
十有二月乙丑季孫行父及晉卻犫盟于扈¶
公至自㑹¶
　鄭康成曰伐而致㑹於伐事不成¶
乙酉刺公子偃¶
　内殺公子言其故(據公子買/不卒戍)此其但言刺之何其故¶
　不可言也公將有行穆姜以僑如之意欲去夫二家¶
<pb:KR1e0066_WYG_009-30b>¶
　者指偃與鉏曰汝不可是皆君也僑如之情非偃與¶
　鉏之所知也既魯人出僑如季孫歸而刺偃遷怒也¶
十有七年春衞北宫括帥師侵鄭¶
　鄭子駟侵晉虚滑衞北宫括侵鄭救晉也¶
夏公㑹尹子單子晉侯齊侯宋公衞侯曹伯邾人伐鄭¶
　王人未有書二卿者其以二子㑹伐何伐鄭而鄭不¶
　服也厲公親以六國之師伐鄭而遇楚輒還能驟合¶
　諸侯而不敢復當楚則二卿之行失威廢命而已¶
<pb:KR1e0066_WYG_009-31a>¶
六月乙酉同盟于柯陵¶
　不重言諸侯二子與盟也狄泉之盟諱王子虎此其¶
　不諱何中國無伯王室之憂也以二卿奉王命以伐¶
　鄭而鄭不服於是下盟諸侯不足諱矣自是晉有諸¶
　侯之事王人與盟皆不諱矣(據雞澤/平丘)¶
秋公至自㑹¶
齊髙無咎出奔莒¶
九月辛丑用郊¶
<pb:KR1e0066_WYG_009-31b>¶
　用郊者用其禮也郊之祭以祈農事也以其非為農¶
　事而以郊禮為之故曰用郊古者天子有大事則類¶
　造于上帝類之言類也其禮類乎郊也成公以頻年¶
　出師未巳故竊類造之義用郊禮以祈焉僭且異矣¶
晉侯使荀罃來乞師¶
冬公㑹單子晉侯宋公衞侯曹伯齊人邾人伐鄭¶
十有一月公至自伐鄭¶
壬申公孫嬰齊卒于貍脤¶
<pb:KR1e0066_WYG_009-32a>¶
　嬰齊卒于外公實未嘗臨喪其日何勢不得臨非恤¶
　典薄也¶
十有二月丁巳朔日有食之¶
邾子貜且卒¶
晉殺其大夫卻錡卻犫卻至¶
楚人滅舒庸¶
　楚書大夫將矣此公子橐師也其稱人何橐師未嘗¶
　為中國患也春秋書楚與中國異以楚大夫將而稱¶
<pb:KR1e0066_WYG_009-32b>¶
　名氏必其人能為中國患者也春秋為中國而作苟¶
　其人為患不及中國春秋奚治焉是故公子嬰齊帥¶
　師凡四見公子貞帥師凡七見則雖伐吳從其恒稱¶
　而陽丏囊瓦交兵於吳橐師滅舒庸但人之則皆未¶
　嘗為中國患者也以其未嘗為中國患則不復詳其¶
　名氏志夷狄之相攻滅而已¶
十有八年春王正月晉殺其大夫胥童¶
　此欒書中行偃將弑其君而殺其大夫也其曰國殺¶
<pb:KR1e0066_WYG_009-33a>¶
　何書偃之罪不著於春秋則其殺胥童固不以兩下¶
　相殺告也¶
庚申晉弑其君州蒲¶
　弑君者欒書中行偃也則其稱國以弑何不以賊赴¶
　也(例在文/十六年)晉厲公欲盡去諸大夫而立其所嬖一朝¶
　而尸三卿書偃為政懼將及也幽厲公而殺其與為¶
　亂者既則弑公而葬以庶人不入于兆逆孫周于京¶
　師以立之踰月即位是葢以易位來告者也吾魯史¶
<pb:KR1e0066_WYG_009-33b>¶
　也於書偃之事何知焉書曰晉弑其君而有受其惡¶
　者矣其日謹之也然則古者有貴戚之卿何也非天¶
　子不得廢置諸侯以貴戚之卿而易置人君非臣禮¶
　也葢古者有社稷之臣國亡與亡國存與存義足以¶
　匡君而弗聽則有易位之權謂若伊尹者然後可也¶
　春秋世卿之柄國者皆其君之罪人也欒書搆卻氏¶
　而陷之死將以擅晉也與中行偃殺胥童而弑其君¶
　以紓死也豈曰社稷之云乎春秋辭從主人苟有受¶
<pb:KR1e0066_WYG_009-34a>¶
　其惡者斯已矣¶
齊殺其大夫國佐¶
公如晉¶
　朝嗣君也¶
夏楚子鄭伯伐宋¶
宋魚石復入于彭城¶
　於是楚子鄭伯伐宋彭城納宋魚石向為人鱗朱向¶
　帶魚府以三百乗戍之則其曰復入何譏不在於納¶
<pb:KR1e0066_WYG_009-34b>¶
　也納者復其位之辭也大夫歸則言復歸入言復入¶
　者位已絶者也杜諤氏曰復入重於入入重於復歸¶
　復歸重於歸志惡之淺深也此叛也則曷為不言叛¶
　罪不止於叛也楚既得鄭即圖宋魚石援仇讎以賊¶
　其宗國其事同其罪異則各書其重焉耳是故大夫¶
　入邑必言叛(據宋公之弟辰/晉荀寅士吉射)苟言復入則不言叛入¶
　必言所自(據宋華亥向寧宋公之弟/辰及公子地皆言自陳入)苟言故則不言¶
　所自舍宋魚石言復入者惟晉欒盈皆言故者也¶
<pb:KR1e0066_WYG_009-35a>¶
公至自晉¶
晉侯使士匄來聘¶
　左氏傳曰拜朝也¶
秋把伯來朝¶
八月邾子來朝¶
　為下公薨月也(據來朝著/例不月)¶
築鹿囿¶
　公羊傳曰譏有囿矣又為也孫莘老曰春秋興作皆¶
<pb:KR1e0066_WYG_009-35b>¶
　書雖城池之固門廏之急無遺焉重民力也況耳目¶
　之玩一身之娛哉¶
己丑公薨于路寢¶
冬楚人鄭人侵宋¶
　公子嬰齊帥師見於經者詳矣侵宋曷為稱人不足¶
　以病宋也於是宋師圍彭城嬰齊侵宋救彭城也既¶
　而諸侯圍彭城楚師不復出故畧言之當悼公之興¶
　楚將失鄭何宋之及圖是故雖晉侯自將以救宋亦¶
<pb:KR1e0066_WYG_009-36a>¶
　不書畧之也¶
晉侯使士魴來乞師¶
十有二月仲孫蔑㑹晉侯宋公衞侯邾子齊崔杼同盟¶
于虚朾¶
　謀救宋也其不日以吾大夫㑹之也陳氏傳曰崔杼¶
　嘗奔衞不言歸其再見何齊納以為大夫也齊之禍¶
　靈公為之也前年逐髙無咎今年殺國佐而杼當國¶
　已而殺髙厚齊無世臣矣於是伐莒伐魯皆杼帥師¶
<pb:KR1e0066_WYG_009-36b>¶
　焉而後弑齊之禍靈公為之也¶
丁未葬我君成公¶
　¶
　¶
　¶
　¶
　¶
　春秋集傳卷九¶

