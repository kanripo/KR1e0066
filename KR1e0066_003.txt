# -*- mode: mandoku-view; -*-
#+TITLE: 春秋集傳
#+DATE: 2015-08-24 22:15:16.288574
#+PROPERTY: ID KR1e0066
#+PROPERTY: BASEEDITION WYG    
#+PROPERTY: JUAN 卷三
<pb:KR1e0066_WYG_003-1a>¶
欽定四庫全書¶
　春秋集傳卷三　　　　　　元　趙汸　撰¶
　　莊公¶
元年春王正月¶
　榖梁傳曰繼弑君不言即位正也先君不以其道終¶
　則子不忍即位也¶
三月夫人孫于齊(孫音遜/)¶
　夫人何以不稱姜氏䝉上文也春秋一事而再見者¶
<pb:KR1e0066_WYG_003-1b>¶
　蒙上文夫人與弑公而史不著其罪於是始還于魯¶
　(據傳言文姜出史記亦/言夫人因留齊不敢歸)而父兄百官衆怒羣誚責以¶
　桓公見弑之由朞嵗留齊之故而孫于齊故變其恒¶
　辭蒙上文以見義也曰公與夫人姜氏如齊公薨于¶
　齊公之喪至自齊夫人孫于齊夫人與弑之罪不可¶
　掩矣夫人還則何以不致(據出姜/書至)絶之也夫人與弑¶
　公不可入於宗廟左氏傳曰絶不為親禮也是故孫¶
　復還不致終其身有踰竟之事皆不致也然則子可¶
<pb:KR1e0066_WYG_003-2a>¶
　以絶母乎國君之行與匹夫異有明天子則齊侯與¶
　魯不並立於天下而夫人不得入於宗廟夫人不得¶
　入於宗廟則其子將不得為社稷宗廟主故絶夫人¶
　者所以全莊公也趙伯循曰檀弓曰不為伋也妻者¶
　是不為白也母姜氏有與弑之嫌子不得以為母臣¶
　不得以為君劉侍讀曰宋襄之母獲罪於君歸其父¶
　母之國及襄公即位欲一見之而義不可得作河廣¶
　之詩以自悲母子至親而不得不絶者義也張主一¶
<pb:KR1e0066_WYG_003-2b>¶
　曰文姜之罪上通於天絶之所以尊社稷而重本也¶
　公羊傳曰内諱奔謂之孫猶遯也公大夫奔日例此¶
　月者有罪也¶
夏單伯逆王姬(單音善/)¶
　單伯者天子之大夫也曷為書之如吾大夫内辭也¶
　陳氏傳曰惟王人則以内辭書之書㑹書至書卒(十/四)¶
　(年單伯㑹伐宋文十四自齊文/三年王子虎卒定四年劉卷卒)一如吾大夫内之也¶
　其言逆王姬何公羊傳曰使我主之也天子嫁女于¶
<pb:KR1e0066_WYG_003-3a>¶
　諸侯必使諸侯同姓者主之諸侯嫁女于大夫必使¶
　大夫同姓者主之送王姬不書(據齊桓共/姫不書送)此何以書¶
　以吾斬焉衰絰之中而使為讎人昬主故書之略恒¶
　以明變也榖梁傳曰君躬弑於齊使之主昬姻與齊¶
　為禮其義固不可受也杜元凱曰王姬不稱字尊王¶
　且别於内女也¶
秋築王姬之館于外¶
　築王姬之館于外非禮也古者天子適諸侯必舍於¶
<pb:KR1e0066_WYG_003-3b>¶
　其祖廟主王姬者亦將即廟以成禮焉館王姬於廟¶
　禮也於外非禮也齊魯方讎天子使魯主齊昬齊侯¶
　弑人君父又將親迎於人國都以禮接於其廟雖鳥¶
　獸其中豈無所忌哉於是要魯為築館於外而後親¶
　迎焉是齊侯意也曰在喪改築為禮之變者為之辭¶
　也王姬以夏至魯而秋方築館改築非禮明矣踰三¶
　時乃歸於齊以齊侯有忌於中而親迎之不時也¶
冬十月乙亥陳侯林卒¶
<pb:KR1e0066_WYG_003-4a>¶
王使榮叔來錫桓公命¶
　錫命者䇿命之也來錫命非禮也其言桓公追命也¶
　王曷為不稱天異其事也桓公弑君而立天子不能¶
　討於是使魯為王姬主昬乃追命其先君以寵之是¶
　無人紀也於失禮之中又甚焉故王不稱天稱天則¶
　疑於錫命文公¶
王姬歸于齊¶
　王姬歸于齊何以書(據宋成夫人/王姬不書歸)公羊傳曰我主之¶
<pb:KR1e0066_WYG_003-4b>¶
　也我主之則何以書存䇿書之大體也不月别内女¶
　也何休氏曰魯主女為父母道故恩録而書之不月¶
　者探人情以制恩也何以不書來逆親迎也榖梁傳¶
　曰親迎恒事也不志¶
齊師遷紀郱鄑郚¶
　徙其民取其地曰遷以其師遷脅之也不書其地分¶
　背之非一處也公羊傳曰遷之者何取之也外取邑¶
　不書此何以書自是始滅也¶
<pb:KR1e0066_WYG_003-5a>¶
二年春王二月葬陳莊公¶
夏公子慶父帥師伐於餘丘¶
秋七月齊王姬卒¶
　王姬卒何以書(據齊桓王/姬不書卒)陳氏傳曰以吾嘗為之服¶
　也然則禮與記曰齊告姬之喪魯莊公為之大功或¶
　曰猶魯嫁故為之服姊妹之服或曰外祖母也故為¶
　之服或之者疑之則禮未之有也禮未之有而以意¶
　起之施諸不共戴天之讎莊公不可為人子矣¶
<pb:KR1e0066_WYG_003-5b>¶
冬十有二月¶
　為下事月也(據夫人㑹防/不月著例)¶
夫人姜氏㑹齊侯于禚(禚音灼/齊地)¶
　榖梁傳曰婦人既嫁不踰竟踰竟非正也婦人不言¶
　㑹言㑹非正也左氏傳曰書姦也髙抑崇曰莊公幼¶
　故夫人得托國事而出㑹也¶
乙酉宋公馮卒(馮音憑/)¶
三年春王正月溺㑹齊師伐衛¶
<pb:KR1e0066_WYG_003-6a>¶
　公羊傳曰溺者何吾大夫之未命者也孫明復曰朔¶
　在齊故溺㑹伐衛謀納朔也内大夫㑹伐不月此月¶
　者何休氏曰天子新立衛公子齊魯無憚天子之心¶
　而伐之明惡重於伐故月也榖梁傳曰㑹讎仇而伐¶
　同姓也¶
夏四月葬宋莊公¶
五月葬桓王¶
　七年乃葬也榖梁傳曰或曰郤尸以求諸侯舉天下¶
<pb:KR1e0066_WYG_003-6b>¶
　而葬一人危不得葬也¶
秋紀季以酅入于齊¶
　紀季者紀侯之弟也酅紀邑也榖梁傳曰入于齊者¶
　以酅事齊也公羊傳曰魯子曰請後五廟以存姑姊¶
　妹陳氏傳曰季以酅入齊紀侯意也齊自桓之始年¶
　挾鄭以圖紀黄之㑹魯為之求成不得免焉遷郱鄑¶
　郚紀之不絶也如綫季以酅入齊紀於是乎始判是¶
　分國以與之也齊人之所欲者吾土地也分國以與¶
<pb:KR1e0066_WYG_003-7a>¶
　之苟可以免紀者無不為也是紀侯意也¶
冬公次于滑(鄭地/)¶
　次者止舎之名無成事則書之左氏傳曰將㑹鄭伯¶
　紀故也鄭伯辭以難¶
四年春王二月夫人姜氏享齊侯于祝丘(魯地/)¶
　享食也享大牢以飲賔也古者兩君相見則設享禮¶
　于廟中髙抑崇曰禮姑姊妹已嫁而反兄弟不與同¶
　席而坐况用兩君相見之禮乎然亦為之名而已名¶
<pb:KR1e0066_WYG_003-7b>¶
　為紀故而實乃行其私也張主一曰文姜之行魯人¶
　習之三十餘年卒至子般閔公荐弑而後止¶
三月紀伯姬卒¶
　外夫人何以卒榖梁傳曰吾女也適諸侯則尊同以¶
　吾為之變卒之也何休氏曰天子諸侯絶朞大夫絶¶
　緦天子惟女之適二王後者諸侯惟女之為諸侯夫¶
　人者恩得申故卒之内女卒日此何以不日國將亡¶
　禮不備也¶
<pb:KR1e0066_WYG_003-8a>¶
夏齊侯陳侯鄭伯遇于垂¶
　外相遇何以書為紀侯去國言故也次于滑公將謀¶
　紀于鄭而鄭伯不至於是鄭伯特要陳侯遇齊侯請¶
　存紀之社稷使紀侯得脱身而去之故垂之遇鄭伯¶
　為之也陳氏傳曰自參以上非邦交之舊矣¶
紀侯大去其國¶
　此奔也曷為不言奔修春秋之特筆也諸侯失國恒¶
　書奔位未絶也苟被兵而出則不書譏不在奔也必¶
<pb:KR1e0066_WYG_003-8b>¶
　國滅而奔然後書以不死社稷也齊之圖紀久矣紀¶
　侯知必不得免委而去之近智以國委季不殘其民¶
　近仁五廟有奉可以毋死近義如是而與奔君同辭¶
　則溢罰矣故書曰去其國而所托之國不書凡諸侯¶
　之托於諸侯以其國可圗興復也苟志不在復歸力¶
　不足以為援則不書可也陳氏傳曰不書者不以奔¶
　罪加紀侯也其不以奔罪加紀侯何罪齊也黄之㑹¶
　魯為之求成不得免焉遷郱鄑郚紀之不絶如綫也¶
<pb:KR1e0066_WYG_003-9a>¶
　紀季以酅入齊猶不得免焉則有去而已矣失國如¶
　紀侯庶幾有辭焉故不以奔罪加紀侯也程子曰大¶
　名也吳先生曰紀侯去其國而紀遂亡故名之¶
六月乙丑齊侯葬紀伯姬¶
　外夫人葬不日(據葬宋/共姬)此何以日異其事國亡而葬¶
　於仇人故異之以不日為恒則日為變也陳氏傳曰¶
　内女不葬必有故也而後書葬伯姬在殯齊人取其¶
　國而葬伯姬於是特書葬不以往㑹也是故苟宜書¶
<pb:KR1e0066_WYG_003-9b>¶
　葬雖不往㑹書之陳哀公在殯楚師滅陳輿嬖袁克¶
　葬之書曰葬陳哀公苟不宜書雖往㑹不書楚葬康¶
　王襄公及陳侯鄭伯許男送葬至於西門之外不書¶
　皆魯史之變例也¶
秋七月¶
冬公及齊人狩于禚¶
　榖梁傳曰齊人者齊侯也其曰人何也不復讎而怨¶
　不釋刺釋怨也公羊傳曰公曷為與微者狩齊侯也¶
<pb:KR1e0066_WYG_003-10a>¶
　齊侯則稱人何諱與讎狩也讎者無時焉可與通薛¶
　士隆曰齊人則何以知其為齊君狩逰田之事也遊¶
　田微者則君曷為與之㑹君㑹之非微者也¶
五年春王正月¶
夏夫人姜氏如齊師¶
　髙抑崇曰不言地者次止無常也¶
秋郳犂來來朝¶
　榖梁傳曰郳國也犂來微國之君未爵命者也¶
<pb:KR1e0066_WYG_003-10b>¶
冬公㑹齊人宋人陳人蔡人伐衛¶
　是齊侯宋公也(本榖/梁傳)其曰人何也公與仇人接春秋¶
　終諱之其人宋公何也以其人齊侯不可不人宋公¶
　也公羊傳曰此伐衛何納朔也榖梁傳曰逆天王之¶
　命也陳氏傳曰其不言納何(據頓子/北燕伯)以朔入為重也¶
　入不書納是故伐鄭納突伐衛納朔書入而已矣¶
六年春王正月王人子突救衛¶
　此微者也曷為稱人又稱字修春秋之特筆也王人¶
<pb:KR1e0066_WYG_003-11a>¶
　曷為救衛欲固黔牟而拒朔也衛侯朔有罪衛人出¶
　朔立黔牟有王命矣而五國伐衛以納朔春秋於王¶
　人救衛苟從其恒稱則正不正何以辨焉故王人不¶
　得稱字而特稱字以尊之明以正也凡救不月雖吾¶
　君㑹伯主救與國不月(成七年救鄭/襄五年救陳)於是特書月謹¶
　其事也榖梁傳曰善救衛也救者善則伐者不正矣¶
　孔頴逹曰稱人從其班稱字有為也惡諸侯逆王命¶
　故尊王人而稱字以責諸侯也陳氏傳曰救衛無功¶
<pb:KR1e0066_WYG_003-11b>¶
　而後王命益不行於天下隱桓之諸侯㑹盟侵伐徒¶
　以定簒弑也衛州吁之亂㑹者五國宋督之亂㑹者¶
　四國袲之㑹伐鄭以立突於是伐衛以立朔也以王¶
　人將而救衛救衛而克則是天子猶得廢置諸侯矣¶
　天子猶得廢置諸侯春秋可以無作而朔終以自立¶
　故曰救衛無功而後王命益不行於天下¶
夏六月衛侯朔入于衛¶
　榖梁傳曰入者内弗受也何用弗受也為以王命絶¶
<pb:KR1e0066_WYG_003-12a>¶
　之也¶
秋公至自伐衛¶
　公㑹外大夫伐不致(據莊二十六/年㑹伐徐)此何以致非大夫¶
　也人諸侯以示義則致公以見實也¶
螟¶
冬齊人來歸衛俘¶
　孫明復曰此衛寳也言齊人歸之者齊主兵伐衛故¶
　衛寳先入于齊也胡侍講曰商書俘厥寳玉左氏傳¶
<pb:KR1e0066_WYG_003-12b>¶
　曰文姜請之也¶
七年春夫人姜氏㑹齊侯于防(魯地/)¶
夏四月辛卯夜恒星不見夜中星隕如雨¶
　榖梁傳曰恒星者經星也左氏傳曰恒星不見夜明¶
　也公羊傳曰列星不見則何以知夜之中星反也如¶
　雨者非雨也非雨則曷為謂之如雨不修春秋曰雨¶
　星不及地尺而復君子修之曰星隕如雨記異也吳¶
　先生曰恒星為有名之經星星謂無名之衆星恒星¶
<pb:KR1e0066_WYG_003-13a>¶
　不見者夜明如晝故也大星之恒見者不見則小星¶
　之無名者亦無也隕謂自天而隕没於半空而不至¶
　地其所隕者星之光魄也如雨言衆多不可為數也¶
　小星之無名者隕則大星之恒見者自若也戴溪氏¶
　曰天者積氣所為日月星辰麗焉星隕之多氣消散¶
　也張主一曰蓋王運將終自此堯舜禹湯文武周公¶
　之紀綱法度掃滅盡矣¶
秋大水¶
<pb:KR1e0066_WYG_003-13b>¶
　榖梁傳曰髙下有水災曰大水¶
無麥苗¶
　榖梁傳曰無麥苗麥苗同時也¶
冬夫人姜氏㑹齊侯于榖(齊地/)¶
　趙伯循曰姜氏齊侯之惡著矣亦所以病莊公也曰¶
　子可以制母乎夫死從子通乎其下況國君乎君人¶
　者人神之主風化之本也不能正家如正國何若莊¶
　公者哀痛以思父誠敬以事母威刑以督下車馬僕¶
<pb:KR1e0066_WYG_003-14a>¶
　從莫不俟命夫人徒往乎夫人之往也則莊公威命¶
　不行誠敬之不至耳家鉉翁氏曰當是時莊公以童¶
　稚之年挾强齊之援臨制其臣民雖欲防閑其母其¶
　道無繇矣張主一曰敝笱載驅録於齊風尚論其世¶
　與衛之鶉之奔奔牆有茨諸篇皆一時之事也魯衛¶
　先王之後而婦行放逸同播其惡於萬民夫子曰魯¶
　衛之政兄弟也蓋不特周公康叔之盛而其世衰俗¶
　末政之陵夷亦相似也其後慶父弑君亂國與衛滅¶
<pb:KR1e0066_WYG_003-14b>¶
　同時詩春秋之㫖蓋相為表裏也¶
八年春王正月師次于郎以俟陳人蔡人¶
　此吾君將也(據傳公子慶/父請伐齊師)何以稱師諱之也莊之㑹¶
　齊春秋終諱之於是將㑹齊圍郕故出入皆稱師變¶
　文以示義也次不言俟其言俟何俟人而人不至也¶
　俟者有㑹期也以千乗之君陳師出次以期乎人而¶
　不至是亦可以反其本矣¶
甲午治兵¶
<pb:KR1e0066_WYG_003-15a>¶
　治兵書不時也周官大司馬因秋獮治兵以教戰常¶
　事也史不書於是俟陳蔡而陳蔡不至歸而治兵以¶
　示武故書之¶
夏師及齊師圍郕郕降于齊師¶
秋師還¶
　曰師還何(據師救齊/不書還)諱言公則不致也不致曷為猶¶
　書師還民為重也¶
冬十有一月癸未齊無知弑其君諸兒¶
<pb:KR1e0066_WYG_003-15b>¶
　無知公孫也不曰公孫未命也陳氏傳曰弑君者連¶
　稱管至父則其專罪無知何君弑而無知受之則賊¶
　不在二子矣春秋誅利心是故連稱管至父實弑齊¶
　襄無知與聞故者也而無知受之則無知為逆首公¶
　子棄疾實弑楚靈比與聞故者也而比受之則比為¶
　逆首苟以為利則萬乗之國弑其君者必千乗之家¶
　千乗之國弑其君者必百乗之家此孟子所以深探¶
　其本而遏亂原也¶
<pb:KR1e0066_WYG_003-16a>¶
九年春齊人殺無知¶
　陳氏傳曰無知嘗踰年則其曰齊人殺無知何是不¶
　成君之辭也何也州吁之弑衛人為之變不踰年卒¶
　討之今也無知之弑齊人亦為之變踰年卒討之是¶
　國有臣子也春秋之初王道猶未墜人心猶止於禮¶
　義也以齊襄之不道詩人屢致意焉冀幸一悟而長¶
　惡不已至於遇弑然不忘討賊之義故曰國猶有臣¶
　子也¶
<pb:KR1e0066_WYG_003-16b>¶
公及齊大夫盟于蔇(蔇音器/魯地)¶
　大夫曷為不名稱大夫則不名也凡稱大夫皆不名¶
　名則不曰大夫必殺而後兼稱之公曷為與大夫盟¶
　左氏傳曰齊無君也榖梁傳曰大夫不名無君也盟¶
　納子糾也不月(公榖無不月例但/言不日今正之)其盟渝也初襄公¶
　立無常鮑叔牙曰亂將作矣奉公子小白奔莒亂作¶
　管夷吾召忽奉公子糾來奔二公子在國皆有黨而¶
　小白有國髙以為内主有莒衛以為外主(昭十三/年傳文)盟¶
<pb:KR1e0066_WYG_003-17a>¶
　于蔇者子糾之黨來逆子糾也國髙已使人逆小白¶
　于莒而立之(本齊/世家)既而伐齊我師敗績齊人殺子糾¶
　是盟無能為故不月以異之盟者有三日為詳不日¶
　為略則不月為異也¶
夏伐齊納子糾¶
　内師加大國但言侵此其言伐何納所宜納也嗣君¶
　在喪曰子糾亡公子也曷為以在喪之號稱之修春¶
　秋之辭也禮立適以長立子以貴子以母貴也糾魯¶
<pb:KR1e0066_WYG_003-17b>¶
　出也小白衛出也(本史/記)魯出宜貴矣糾兄也小白弟也¶
　(本荀子史記惟薄昭與淮南王書言桓/公殺弟蓋有所避時文帝於淮南為兄)糾貴而又為¶
　兄則糾宜立者也魯納之正也春秋之法納所宜納¶
　不書於是伐齊納糾徒以䇿書大體存則正不正何¶
　以辨焉是故正其在喪之稱明其宜立以别於外納¶
　不正而後書者此特筆之義也公羊傳曰其稱子何¶
　貴也其貴奈何宜為君者也陳氏傳曰成糾之為子¶
　也則糾宜立者也¶
<pb:KR1e0066_WYG_003-18a>¶
齊小白入于齊¶
　小白繫齊録外之辭也春秋外辭必繫國不繫國者¶
　一事而蒙上文也(據納糾/繫齊)若公伐齊納子糾一事也¶
　齊小白入于齊又一事也二事則不得以後事蒙前¶
　事故更端而繫之齊也榖梁傳曰齊人殺無知而迎¶
　公子糾於魯公子小白不讓公子糾先入又殺之于¶
　魯故曰齊小白入于齊惡之也¶
秋七月丁酉葬齊襄公¶
<pb:KR1e0066_WYG_003-18b>¶
　齊人立小白而後葬也¶
八月庚申及齊師戰于乾時我師敗績(乾音干乾/時齊地)¶
　此公戰也曷為不言公一事而再見䝉上文也内師¶
　不言敗績(據僖二十/二年升陘)此其言敗績何内不言敗績諱¶
　也齊無君公奉正以伐不正戰焉我師敗績非所諱¶
　也¶
九月齊人取子糾殺之¶
　魯殺糾也則其曰齊人取子糾殺之何公羊傳曰内¶
<pb:KR1e0066_WYG_003-19a>¶
　辭也脅我使我殺之也陳氏傳曰罪小白也魯受命¶
　於齊而殺子糾則其罪小白何春秋之法兩下相殺¶
　不書雖世子也苟未嗣位殺之亦不書襄公弑國人¶
　討無知糾自魯入小白自莒入未知其誰立也小白¶
　得國而使鮑叔帥師臨魯以殺糾則是以千乗之國¶
　殺其兄焉耳榖梁傳曰外不言取言取病内也取易¶
　辭也以千乗之魯而不能存子糾以公為病矣¶
冬浚洙(浚音峻/)¶
<pb:KR1e0066_WYG_003-19b>¶
　公羊傳曰浚之者深之也曷為深之畏齊也¶
十年春王正月公敗齊師于長勺(魯地/)¶
　於是齊師伐我公及齊師戰齊師敗績則其但言敗¶
　之何略言之也春秋言戰不言伐義不繫於伐也(僖/十)¶
　(五年韓文二/年彭衙之類)苟亟戰則不言及通前役一譏之也(文/七)¶
　(年令狐十/二年河曲)齊既敗魯乾時即遣其大夫帥師臨魯脅¶
　殺子糾猶不釋于魯又乗其再克以伐之不已亟乎¶
　故略其主客恒辭但書敗齊師譏不在魯也内敗外¶
<pb:KR1e0066_WYG_003-20a>¶
　師日(據隱十年菅/後十一年鄑)略之則不日也¶
二月公侵宋¶
　宋合於齊侵宋所以撓齊也内師加大國恒言侵何¶
　也惡其不度徳量力而興戎搆亂故變其文以譏之¶
　也¶
三月宋人遷宿¶
　榖梁傳曰遷亡辭也其不地宿不復見也遷者猶未¶
　失其國家以往者也公羊傳曰遷者其意也遷之者¶
<pb:KR1e0066_WYG_003-20b>¶
　非其意也¶
夏六月齊師宋師次于郎¶
　外次不書(據襄元年晉侯衛/侯次于戚之類)必有關於天下之故而¶
　後書桓公既得國即圖伯宋既從次當服魯魯未服¶
　於是見伐春秋没其伐我而郎之次特書之則有關¶
　於天下之故矣¶
公敗宋師于乗丘(乗去聲/魯地)¶
　公及宋戰矣(據檀/弓)則其但言敗之何略言也桓公宿¶
<pb:KR1e0066_WYG_003-21a>¶
　師于郎將以求成於魯也而魯以子糾故不客遽絀¶
　於齊桓公不能釋魯以為後圖而迫之已甚故略之¶
　但言宋師而不日譏不在魯也¶
秋九月荆敗蔡師于莘以蔡侯獻舞歸¶
　荆者楚也其以號舉何無君臣之辭也荆本周子男¶
　之國則曷為無君臣惡其以淫名聞於天子不可通¶
　於諸侯故不與以君臣之稱也所以惡而外之也此¶
　戰也不言戰獲也不言獲修春秋之變文也國君生¶
<pb:KR1e0066_WYG_003-21b>¶
　得曰獲死曰滅大夫生死皆曰獲春秋謹内外之辨¶
　故略其主客恒辭變獲言以歸不使與諸侯戰獲同¶
　文也不與諸侯戰獲同文不與蠻荆之獲中國也蔡¶
　侯何以名不復國也滕子嬰齊戎蠻子赤皆不復國¶
　者也春秋于虢桑田之敗晉采桑之敗皆不書此何¶
　以書曰敗中國也而後書春秋為安夏而作荆楚¶
　敗蔡師以蔡侯獻舞歸是天下之大變也是故書荆¶
　自此始而春秋以呉終焉聖人之所甚懼也¶
<pb:KR1e0066_WYG_003-22a>¶
冬十月齊師滅譚譚子奔莒¶
　齊方圖伯則其滅譚何桓公不能以義屬諸侯也桓¶
　公欲合諸侯而再不得志於魯不思徳之不修而患¶
　力之不足姑務廣其土以衆其民於是滅譚又滅遂¶
　也邵子曰春秋功過不相掩五伯者功之首罪之魁¶
　也先定伯者之功罪而學春秋則大意立矣¶
十有一年春王正月¶
夏五月戊寅公敗宋師于鄑¶
<pb:KR1e0066_WYG_003-22b>¶
　其日甚之也再敗之為已甚矣¶
秋宋大水¶
冬王姬歸于齊¶
　不書來逆親迎也左氏傳曰齊侯來逆共姬¶
十有二年春王三月紀叔姬歸于酅(酅音攜/)¶
　叔姬歸寜曷為不言來以歸見義也其言歸于酅何¶
　婦人謂嫁曰歸來寜而反國曰歸(據隱十五/年鄫季姬)婦人從¶
　一之義也紀侯去國卒于外而叔姬歸于酅以待終¶
<pb:KR1e0066_WYG_003-23a>¶
　得從一之義故書其歸也家鉉翁氏曰紀侯雖死於¶
　他國亦當附於酅廟以從其祖故叔姬歸于酅也¶
夏四月¶
秋八月甲午宋萬弑其君㨗及其大夫仇牧¶
　萬宋大夫未賜族者榖梁傳曰萬宋之卑者也及其¶
　大夫仇牧以尊及卑也仇牧閑也¶
冬十月宋萬出奔陳¶
　大夫出奔不月此其月何佚賊也於是宋人請萬於¶
<pb:KR1e0066_WYG_003-23b>¶
　陳以賂卒殺之不書蔽罪於陳也弑君之賊無所逃於¶
　天地之間者也其誰可受之天下有無君之國而後¶
　可也而陳人受之以為利陳為無君之國矣是故王¶
　人卒殺子朝於楚不書蔽罪於楚也¶
十有三年春齊侯宋人陳人蔡人邾人㑹于北杏(杏户/猛反)¶
　齊初主㑹也大夫不名尊齊侯也(據襄八年/邢丘傳例)陳氏傳¶
　曰將予齊以伯也自是無特相㑹者矣¶
夏六月齊人滅遂¶
<pb:KR1e0066_WYG_003-24a>¶
秋七月¶
冬公㑹齊侯盟于柯(柯音哥/)¶
　始及齊平也不月(據桓盟/不月)我無信也桓公所以汲汲¶
　於魯者非徒以釋怨求成也而公曷為與之盟公與¶
　之盟則將從桓公於盟㑹矣鄄之㑹宋陳衛鄭之君¶
　皆在而公不與幽之盟以微者行於是有西鄙之伐¶
　故不月以異之也公何以不致榖梁傳曰致君者殆¶
　其往而喜其反者也桓㑹不致安之也¶
<pb:KR1e0066_WYG_003-24b>¶
十有四年春齊人陳人曹人伐宋¶
　宋人背北杏之㑹也¶
夏單伯㑹伐宋¶
　單伯周大夫也桓公所仗以圖諸侯者宋也閔公弑¶
　桓為北杏之㑹以平宋而宋首背之豈以桓非受命¶
　之伯故諸侯有未安其令者乎於是齊請師于天子¶
　以伐宋而單伯㑹之假王命以合諸侯也陳氏傳曰¶
　春秋之初王室猶甚威重也衛之定州吁也紀之求¶
<pb:KR1e0066_WYG_003-25a>¶
　成於齊也皆欲假寵於王齊桓之興亦必請王師而¶
　後專伐自伯者之令行天下諸侯不復知有王矣¶
秋七月荆入蔡¶
　蔡侯在楚而蔡人㑹齊侯于北杏荆所以入蔡也楚¶
　强甚矣而中國之勢未合蔡遂服從於楚自是終桓¶
　之世不與中國㑹盟¶
冬單伯㑹齊侯宋公衛侯鄭伯于鄄(鄄音絹/)¶
　其曰單伯㑹之何王人以内辭書也桓公請王師以¶
<pb:KR1e0066_WYG_003-25b>¶
　伐宋宋既服遂假王命以長諸侯故單伯㑹諸侯于¶
　鄄初命齊以伯也¶
十有五年春齊侯宋公陳侯衛侯鄭伯㑹于鄄¶
　其復㑹何單伯既還桓公始自以方伯之禮㑹諸侯¶
　也左氏傳曰春復㑹焉齊始伯也蓋春秋予齊以伯¶
　於是始然是時魯未至鄭復叛諸侯之從齊未有能¶
　堅決者也則其予之何諸侯無王久矣漢陽諸姬楚¶
　實盡之蔡既折而入楚鄭厲公失國亦自通於楚中¶
<pb:KR1e0066_WYG_003-26a>¶
　國一日不可無伯矣諸侯知有伯之厲已而不圖天¶
　下之危亡諸侯之私也春秋撥亂世反之正莫先於¶
　攘夷狄安中國以為非桓公莫能任其事者故單伯¶
　㑹伐宋㑹諸侯于鄄既以䇿書大體存桓公有事諸¶
　侯悉書之天下之公也春秋存䇿書之大體則莊王¶
　僖王崩葬何以不書春秋之予齊不徒以其名也予¶
　之以其名者所以責其實也朝覲不歸獄訟不至以¶
　一人焉弔喪以一人焉送葬以為事天子之常東遷¶
<pb:KR1e0066_WYG_003-26b>¶
　諸侯斯以為無王也桓公既伯令諸侯十二嵗一同¶
　盟三嵗而聘五嵗而朝此何禮也而其所以事天子¶
　者亦惟一人焉弔喪一人焉送葬以為常王室之頼¶
　於伯者如斯而已乎上無天子下無方伯桓公假天¶
　子之命以統諸侯而不率諸侯以事天子朝覲㑹同¶
　天子之事也桓公何為用之如是而春秋不為之變¶
　則春秋徒曰桓文而已矣莊王崩㑹于北杏之前年¶
　也僖王崩同盟于幽之次年也是王伯始終之際也¶
<pb:KR1e0066_WYG_003-27a>¶
　春秋存䇿書之大體而二王崩葬不書以為東周之¶
　大變也此春秋所由作也¶
夏夫人姜氏如齊¶
　以國事行也或曰求婦也¶
秋宋人齊人邾人伐郳(郳音霓/)¶
　宋故也齊伯矣曷為先宋大夫自以其班也¶
鄭人侵宋¶
　背鄄之㑹也鄭厲公嘗自通於楚矣其入國也不告¶
<pb:KR1e0066_WYG_003-27b>¶
　於楚而又不誠服於齊中立以觀釁也¶
冬十月¶
十有六年春王正月¶
夏宋人齊人衛人伐鄭¶
秋荆伐鄭¶
　楚與中國争鄭於是始¶
冬十有二月㑹齊侯宋公陳侯衛侯鄭伯許男滑伯滕¶
子同盟于幽¶
<pb:KR1e0066_WYG_003-28a>¶
　言㑹魯㑹之不書其人微者也齊先宋主㑹也則許¶
　男何以先滑伯公羊傳曰其序則王㑹為之蓋伯以¶
　其愛惡進退而易周班不惟此也曰同盟何伯者所¶
　以一諸侯之心也古者天子廵守諸侯㑹於方岳之¶
　下則有盟桓公合諸侯以創伯故假㑹盟方岳之¶
　義而稱同盟以一諸侯之心也左氏傳曰同盟于幽¶
　鄭成也自幽而後凡為諸侯之叛服而盟則稱同其¶
　不為諸侯叛服而盟者不稱同也葉少藴曰周官時¶
<pb:KR1e0066_WYG_003-28b>¶
　見曰㑹殷見曰同時㑹以嚴四方之禁殷同以施天¶
　下之政若有征伐以討不庭則王命方伯連帥而諸¶
　侯從焉此之謂時㑹王十二嵗一廵守諸侯㑹於方¶
　岳之下而受命王不廵守則合諸侯受命於王國此¶
　之謂殷同齊侯圖伯諸侯從之者衆故假殷同之禮¶
　而行之故再盟于幽歴十有二年陳氏傳曰諸侯初¶
　至盟也自是無特相盟者矣公羊傳曰桓之盟不日¶
　其㑹不致信之也¶
<pb:KR1e0066_WYG_003-29a>¶
邾子克卒¶
　邾儀父也杜元凱曰稱子者蓋齊桓請王命以為諸¶
　侯也¶
十有七年春齊人執鄭詹¶
　詹鄭大夫未賜族者不稱行人使也桓公合諸侯同¶
　盟于幽將班政也而鄭於朝聘數有難焉者故齊人¶
　以伯令召其大夫而執之¶
夏齊人殱于遂(殱音尖/)¶
<pb:KR1e0066_WYG_003-29b>¶
　榖梁傳曰殱者盡也然則何為不言遂人盡齊人也¶
　無遂之辭也許韓氏曰齊師滅譚譚子奔莒其君不¶
　絀也齊人滅遂齊人殱于遂其民不歸也孟子謂伯¶
　者以力服人非心服也力不贍也¶
秋鄭詹自齊逃來¶
　外逃不書(據宣十七年髙固/襄十六年髙厚)逃來何以書(據來奔/有不書)以¶
　病齊也詹以大夫見執苟宜受命專之可也而踰三¶
　時終不服則伯國新令必有不即乎人心者矣齊知¶
<pb:KR1e0066_WYG_003-30a>¶
　不能詘而緩之使逃蓋以力服人者力有時而窮也¶
冬多麋(糜音眉/)¶
　何休氏曰以多為異也¶
十有八年春王三月日有食之¶
　不言日不言朔日與月差也公羊傳曰朔在後也何¶
　休氏曰謂晦日食¶
夏公追戎于濟西¶
　戎不言來追不言弗及略之狄也(據僖二十六年齊/人侵我公追齊師)¶
<pb:KR1e0066_WYG_003-30b>¶
　(弗及/悉書)¶
秋有&KR0558;(&KR0558;音或廣韻音域/)¶
　榖梁傳曰一有一亡曰有&KR0558;射人者也公羊傳曰記¶
　異也¶
冬十月¶
十有九年春王正月¶
夏四月¶
秋公子結媵陳人之婦于鄄遂及齊侯宋公盟(媵音盈/又剰)¶
<pb:KR1e0066_WYG_003-31a>¶
　媵者送女使從適也禮諸侯卿大夫取則同姓媵之¶
　鄄其從適之地也公羊傳曰媵不書為其有遂事書¶
　大夫無遂事此其言遂何大夫受命不受辭出竟有¶
　可以安社稷利國家者則專之可也何休氏曰鄄幽¶
　之㑹公比不至公子結出竟遭齊宋欲伐魯故矯君¶
　命而與之盟除國家之難也先書地後書盟者明出¶
　竟乃得專之也不月者(據内大夫参/盟諸侯月)國家後背結之¶
　約非結不信也榖梁傳曰其曰陳人之婦略之也其¶
<pb:KR1e0066_WYG_003-31b>¶
　不月(公榖無不月/例説在九年)數渝惡之也¶
夫人姜氏如莒¶
冬齊人宋人陳人伐我西鄙¶
　此在鄄之師也公子結之盟齊侯為緩師而公不從¶
　故卒見伐也時王室亂衛侯朔叛王與燕人納子頽¶
　齊侯方伯也不能勤王而汲汲於服魯以不得魯則¶
　不敢失衛也齊侯見義不為而諸侯是急以是圗伯¶
　無惑乎糾合之難也¶
<pb:KR1e0066_WYG_003-32a>¶
二十年春王二月夫人姜氏如莒¶
夏齊大災¶
秋七月¶
冬齊人伐戎¶
二十有一年春王正月¶
夏五月辛酉鄭伯突卒¶
秋七月戊戌夫人姜氏薨¶
冬十有二月葬鄭厲公¶
<pb:KR1e0066_WYG_003-32b>¶
二十有二年春王正月肆大眚¶
　肆放也謂赦宥也眚過也胡侍講曰肆大眚譏失刑¶
　也大眚皆肆則虧國典縱有罪虐無辜惡人幸以免¶
　矣¶
癸丑葬我小君文姜¶
陳人殺其公子御宼¶
　殺非大夫公子史不書(據傳晉殺㔻鄭及七輿/大夫楚殺冝申之類)以微¶
　者名氏不登於䇿也苟公子也以討亂殺之則不書¶
<pb:KR1e0066_WYG_003-33a>¶
　(本陳氏據莊十二年宋殺子游文十四/年楚殺子燮子儀成十年宋殺圍龜)甚者殺世子¶
　母弟亦不書(據僖十六年鄭殺子華/文十八年宋殺母弟須)以君父討子弟¶
　而當其罪雖專殺無以議為也必殺之非其罪也而¶
　後書御宼則何以書觀其書人以殺與討亂同文又¶
　公子完為御宼之黨而不書其奔則是以亂討而非¶
　其罪者也左氏謂御宼為陳太子盖見絀於其君而¶
　國人得以非罪加之爾至若大夫則殺之雖當其罪¶
　猶以專殺書之榖梁傳曰言公子而不言大夫公子¶
<pb:KR1e0066_WYG_003-33b>¶
　未命為大夫也其曰公子何也公子之重視大夫陳¶
　氏傳曰稱人討辭也(據晉殺先都士縠箕鄭/父陳殺公子過之類)非殺有¶
　罪也而亦稱人猶曰衆人殺之云爾胡侍講曰國亂¶
　無政衆人擅殺而不出於其君也¶
夏五月¶
　五月非時首何以書史為繫事書也春秋不書其事¶
　猶存其月者備一時也然不改為四月者明其文則¶
　史也¶
<pb:KR1e0066_WYG_003-34a>¶
秋七月丙申及齊髙傒盟于防¶
　公羊傳曰髙傒貴大夫曷為就吾微者盟公也曷為¶
　不言公諱與大夫盟也榖梁傳曰不言公髙傒伉也¶
　范寗氏曰書日則公盟也¶
冬公如齊納幣¶
　莊公志不在於從伯而欲繼其世昬恥於朝齊而假¶
　他事以往非有公天下之心也亦以其私而已榖梁¶
　傳曰納幣大夫之事也公之親納幣非禮也杜元凱¶
<pb:KR1e0066_WYG_003-34b>¶
　曰母喪未再期而圖昬也家鉉翁氏曰納幣者齊襄¶
　之女也其何以奉粢盛入先君之廟乎¶
二十有二年春公至自齊¶
　終莊公之世僅三如齊皆致此誤明矣¶
祭叔來聘¶
　祭叔者祭公之弟來聘為祭公使也何以不稱使王¶
　臣無外交禮之所不得言也陳氏傳曰聘未有不稱¶
　使者其不稱使何私相為好也自桓之中年王室無¶
<pb:KR1e0066_WYG_003-35a>¶
　聘魯者於是祭叔私相為好也¶
夏公如齊觀社¶
　公羊傳曰諸侯越竟觀社非禮也外傳曰莊公如齊¶
　觀社曹劌諫曰不可夫禮所以正民也齊棄太公之¶
　法而觀民於社君為是舉而往觀之非故業也何以¶
　訓民君舉必書書而不法後嗣何觀公不聽遂如齊¶
　榖梁傳曰以是為尸女也范寗氏曰主為女往以觀¶
　社為辭¶
<pb:KR1e0066_WYG_003-35b>¶
公至自齊¶
荆人來聘¶
　荆稱人以來聘也不稱使荆未有君大夫也以其來¶
　接於我故稱人以成文以其未有君大夫故卒復其¶
　恒稱(據二十八/書荆伐鄭)皆從史文也¶
公及齊侯遇于榖¶
蕭叔朝公¶
　蕭者宋之附庸叔其君之字也附庸之君大者稱字¶
<pb:KR1e0066_WYG_003-36a>¶
　言朝公公在榖也不言來榖齊地也時齊侯在榖蕭¶
　君來朝伯主因得朝公也¶
秋丹桓宫楹¶
　何休氏曰為將取齊女欲以誇大示之¶
冬十有一月曹伯射姑卒¶
十有二月甲寅公㑹齊侯盟于扈(扈音户/)¶
　盟于防遇于榖矣其復盟于扈何也用見齊侯之汲¶
　汲於魯也齊侯恐公志在得妻而不在於從伯故盟¶
<pb:KR1e0066_WYG_003-36b>¶
　于防而後許之納幣遇于榖而後許之請期盟于扈¶
　而後許之逆女齊侯於魯勤矣魯與齊鄰國而世為¶
　昬齊不得魯則諸侯不親自長勺乗丘以來齊侯知¶
　公不可以力服也故委曲調處十有餘年而卒致公¶
　於盟㑹桓公庶幾有伯者之度矣桓盟不日此其日¶
　何離盟非伯之事故異之以不日為恒則日為變也¶
　葉少藴曰桓公已伯矣復為離盟則非諸侯之政也¶
　以昬而固其好耳¶
<pb:KR1e0066_WYG_003-37a>¶
二十有四年春王三月刻桓宫桷(桷音角/)¶
　榖梁傳曰禮天子之桷斲之礱之加密石焉諸侯之¶
　桷斲之礱之大夫斲之士斲本刻桷非正也夫人所¶
　以崇宗廟也取非禮而加之於宗廟以飾夫人非正¶
　也¶
葬曹莊公¶
夏公如齊逆女¶
　内逆女雖得禮必書存䇿書之大體也來逆女不書¶
<pb:KR1e0066_WYG_003-37b>¶
　略外也春秋詳内以見實則略外以明義也¶
秋公至自齊¶
　公以夫人至自齊則其曰公至何夫人不與公俱入¶
　也榖梁傳曰迎者行見諸舎見諸先至非正也¶
八月丁丑夫人姜氏入¶
　公羊傳曰其言入何難也其難奈何夫人不僂不可¶
　使入與公有所約然後入何休氏曰約逺媵妾也杜¶
　元凱曰蓋以孟任故孫明復曰公親迎於齊不與夫¶
<pb:KR1e0066_WYG_003-38a>¶
　人俱至失夫道也夫人不從公而入失婦道也婦人¶
　從夫者也¶
戊寅大夫宗婦覿用幣(覿徒歴反/)¶
　公羊傳曰宗婦者大夫之妻也覿者見也見用幣非¶
　禮也然則曷用棗栗云乎腵修云乎何休氏曰日者¶
　禮夫人至大夫皆郊迎明日大夫宗婦皆見故著其¶
　明日也宗婦者大夫為宗子者也張主一曰夫人至¶
　大夫見於廟宗婦見於内禮也並覿同贄失男女之¶
<pb:KR1e0066_WYG_003-38b>¶
　别也¶
大水¶
冬戎侵曹¶
　春秋之初諸侯有戎難不書(據傳隱九年北戎侵/鄭桓六年北戎伐齊)自¶
　中國有伯而後書中國有伯而戎敢為諸侯患則其¶
　責有所歸矣故由是而後凡諸侯有戎難悉書之¶
曹羈出奔陳¶
　此踰年矣則其名之何嗣君失國恒稱名也¶
<pb:KR1e0066_WYG_003-39a>¶
赤歸于曹¶
　杜元凱曰為戎所納故曰歸胡侍講曰宋人執鄭祭¶
　仲而忽出突歸權在宋也戎侵曹而羈出赤歸制在¶
　戎也髙抑崇曰戎制諸侯廢置人君亦以病齊桓也¶
郭公¶
　文闕也¶
二十有五年春陳侯使女叔來聘¶
　榖梁傳曰其不名何也天子之命大夫也陳氏傳曰¶
<pb:KR1e0066_WYG_003-39b>¶
　諸侯初交聘也前乎此非王室若姻鄰無聘魯者自¶
　女叔之後諸侯之㑹數而朝聘皆之乎盟主是故吾大¶
　夫如齊自僖之初年始春秋之初吾君大夫適他邦¶
　必有故也有故而後行猶私相為好而非定制也王¶
　室衰諸侯私相為好而非定制是謂亂初生也由僖¶
　而下朝聘皆之乎盟主天王狩于河陽公朝于王所¶
　天王使宰周公來聘公子遂如京師遂如晉吾未知¶
　其所終矣春秋所以作也¶
<pb:KR1e0066_WYG_003-40a>¶
夏五月癸丑衛侯朔卒¶
六月辛未朔日有食之鼓用牲于社¶
　左氏傳曰非禮也日有食之天子不舉伐皷于社諸¶
　侯用幣于社伐皷于朝吕大圭氏曰日食隂勝陽社¶
　隂之神也天子尊故責神諸侯卑自責而已胡侍講¶
　曰禮諸侯旅見天子入門不得終禮者四而日食與¶
　焉古者固以是為大變然不皷于朝而皷于社又用¶
　牲則非禮矣¶
<pb:KR1e0066_WYG_003-40b>¶
伯姬歸于杞¶
秋大水鼓用牲于社于門¶
　左氏傳曰亦非禮也凡天災有幣無牲非日月之眚¶
　不皷杜元凱曰門國門也孔頴逹氏曰皷與牲二事¶
　皆失故書之¶
冬公子友如陳¶
　報女叔之聘也凡内出朝聘皆曰如始行則書之未¶
　成禮之辭也¶
<pb:KR1e0066_WYG_003-41a>¶
二十有六年春公伐戎¶
夏公至自伐戎¶
　内特侵伐不致其致伐戎何予公以伐戎之義也内¶
　侵伐非修怨則為暴而已戎嘗渝盟侵我至於濟西¶
　公追之弗及至是乃伐之異乎修怨之師矣¶
曹殺其大夫¶
　殺大夫何以不名殺之者非其君也凡殺大夫恒名¶
　之君臣之辭也苟非其君殺之則不名所以别於大¶
<pb:KR1e0066_WYG_003-41b>¶
　夫之見殺於其君者也陳氏傳曰莊公卒有戎難羈¶
　出奔陳赤於是簒曹而殺其大夫則必不義其君者¶
　也¶
秋公㑹宋人齊人伐徐¶
　齊令也魯之從伯於是始¶
冬十有二月癸亥朔日有食之¶
二十有七年春公㑹杞伯姬于洮(洮音陶/)¶
　伯姬莊公女也洮魯地也伯姬何以㑹於洮為杞伯¶
<pb:KR1e0066_WYG_003-42a>¶
　之將來朝也杞侯嘗朝桓矣魯人以為不敬而入杞¶
　杞伯既昬於魯將來朝而以伯姬先之虞不敬也莊¶
　公甚愛其女為出㑹於洮蓋貶爵之義於是始左氏¶
　傳曰非事也天子非展義不廵守諸侯非民事不舉卿¶
　非君命不越竟陳氏傳曰内女為夫人凡八見於經¶
　未有書公㑹者而㑹自姬始由是來朝其子由是來¶
　求婦伯姬之為皆未之前聞也陸淳氏曰公及杞侯¶
　伯姬皆失正也參議之¶
<pb:KR1e0066_WYG_003-42b>¶
夏六月公㑹齊侯宋公陳侯鄭伯同盟于幽¶
　左氏傳曰陳鄭服也杜元凱曰陳亂而鄭獲成於楚¶
　皆有二心於齊今始服也榖梁傳曰桓盟不日信之¶
　也信其信仁其仁衣裳之㑹十有一未嘗有歃血之¶
　盟也信厚也兵車之㑹四未嘗有大戰也愛民也¶
秋公子友如陳葬原仲¶
　原仲陳大夫禮臣既卒不名外大夫不葬此何以葬¶
　公羊傳曰通乎季友之私行也左氏傳曰非禮也原¶
<pb:KR1e0066_WYG_003-43a>¶
　仲季友之舊也大夫以事行者言其事事不得書但¶
　言如此非國事也則其言葬原仲何陳魯之好由二¶
　臣始故諸侯於公而往葬之蓋衰世之志也¶
冬杞伯姬來¶
　歸寜也歸寜不書(據杞叔姬鄫季/姬來寜不書)此何以書譏以婦¶
　人與國事也婦人無外事故内不言出春公㑹杞伯¶
　姬于洮冬杞伯姬來杞伯來朝為國不以禮而使婦¶
　人往來其間非歸寜之義矣季姬及鄫子遇于防使¶
<pb:KR1e0066_WYG_003-43b>¶
　鄫子來朝(僖十/四年)杞子來朝公子遂入杞杞伯姬來(僖/二)¶
　(十七年二/十八年)大不字小而薄其舅甥之恩蓋有自來矣¶
莒慶來逆叔姬¶
　卿自逆也公自主之非禮也榖梁傳曰諸侯之嫁女¶
　於大夫主大夫以與之來者接内也劉侍讀曰内女¶
　雖親體不敵不書於䇿所以尊君也叔姬非適諸侯¶
　何以書以公之自主之公自主之則敵敵則書矣¶
杞伯姬來朝¶
<pb:KR1e0066_WYG_003-44a>¶
公會齊侯于城濮¶
二十有八年春王三月甲寅齊人伐衛衛人及齊人戰¶
衛人敗績¶
　戰不言伐而言伐伐不言日而言日謹王命也於是¶
　王使召伯廖賜齊侯命且請伐衛以其立子頺也齊¶
　侯方伯也以天子之命命方伯討有罪自東遷以來¶
　於是始見之故取戰之日加於戰之上以謹之也此¶
　齊侯也其稱人何桓公不以王命討罪也衛侯朔叛¶
<pb:KR1e0066_WYG_003-44b>¶
　天子納子頺其身雖已死而天討不可以終廢也(本/程)¶
　(子/)而齊侯戰敗衛師取賂而還以天子之命命方伯¶
　伐衛不能正其罪而苟焉以自私桓公為不職矣故¶
　雖齊侯自將而奪其恒稱以罪桓也陳氏傳曰東遷¶
　之後諸侯始放春秋之治在諸侯而大夫不與北杏¶
　之後盟主始專春秋之治在盟主而諸侯不與此君¶
　將稱人之義也戰必言其地其不地何略之也以衛¶
　人敢於敵王命不得與諸侯交戰者同文也敗者稱¶
<pb:KR1e0066_WYG_003-45a>¶
　師衛何以稱人榖梁傳曰以其人齊不可不人衛也¶
　曰不可不人衛者不以齊侯廢命而釋衛之罪也趙¶
　伯循曰罪衛之不服王命故異其辭也¶
夏四月丁未邾子瑣卒¶
秋荆伐鄭¶
公㑹齊人宋人救鄭¶
　齊令也於是楚令尹子元以車六百乗伐鄭則救鄭¶
　之役曷為獨使吾君親之公嘗敗齊師于長勺于乗¶
<pb:KR1e0066_WYG_003-45b>¶
　丘于鄑獲南宫長萬齊侯以為吾君能師者也故伐¶
　徐救鄭皆請公自將以為功而齊人宋人屬焉桓公¶
　可謂善用諸侯者矣¶
冬築郿(公梁作微/郿魯下邑)¶
大無麥禾¶
　胡侍講曰大無者倉廩皆竭之辭也¶
臧孫辰告糴于齊¶
　榖梁傳曰國無九年之畜曰不足無六年之畜曰急¶
<pb:KR1e0066_WYG_003-46a>¶
　無三年之畜曰國非其國也古者税什一豐年補敗¶
　不外求而上下皆足也雖凶年民弗病也一年不艾¶
　而百姓饑君子非之何休氏曰古者三年耕必有一¶
　年之儲九年耕必有三年之積雖遇凶災民不饑乏¶
　莊公享國二十八年而無一年之畜也¶
二十九年春新延廏(廏音究/)¶
　公羊傳曰新延廏修舊也凶年不修榖梁傳曰延廏¶
　者法廏也其言新有故也有故則曷為書之古之君¶
<pb:KR1e0066_WYG_003-46b>¶
　民者必時視民之所勤民勤於力則功築罕民勤於¶
　財則貢賦少民勤於食則百事廢矣冬築郿春新延¶
　廏以其用民力為已悉矣¶
夏鄭人侵許¶
　齊令也¶
秋有蜚(音扶味反/)¶
　公羊傳曰記異也¶
冬十有二月紀叔姬卒¶
<pb:KR1e0066_WYG_003-47a>¶
　内女卒日此何以不日降於夫人也非夫人何以書¶
　以恩録也國亡君死叔姬待盡於酅正也魯人弔其¶
　喪㑹之葬禮也明臣妾之道叔姬不以國亡而虧婦¶
　行推親親之義魯人不以紀滅而薄姑姊妹之恩見¶
　人道始終之為重也䇿書之大體存而得失著矣¶
城諸及防(魯邑/)¶
三十年春王正月¶
夏次于成¶
<pb:KR1e0066_WYG_003-47b>¶
　齊令也¶
秋七月齊人降鄣¶
　榖梁傳曰降下也鄣紀之遺邑也趙伯循曰降服而¶
　為附庸也¶
八月癸亥葬紀叔姬¶
　九月而後克葬也内女為夫人葬不日此非夫人也¶
　則其日葬何異其事也公羊傳曰其國亡矣徒葬乎¶
　叔爾¶
<pb:KR1e0066_WYG_003-48a>¶
九月庚午朔日有食之鼓用牲于社¶
冬公及齊侯遇于魯濟¶
　左氏傳曰謀山戎也以其病燕故也¶
齊人伐山戎¶
三十有一年春築臺于郎¶
　劉侍讀曰譏厲民也去國而築臺是樂而已矣¶
夏四月薛伯卒¶
築臺于薛¶
<pb:KR1e0066_WYG_003-48b>¶
六月齊侯來獻戎㨗¶
　齊侯已伯矣曷為親來獻㨗與公為好也齊侯圖諸¶
　侯首得宋而宋背盟次得陳鄭而陳鄭貳㑹于鄄而¶
　宋成同盟于幽而陳鄭以服諸侯之從齊者猶未足¶
　恃也莊公之事齊也後而從伯也專桓公所頼以服¶
　諸侯而成伯功者莫親於魯矣是故伐徐救鄭既皆¶
　請公主兵㑹城濮而伐衛遇魯濟而伐山戎又皆即¶
　謀於我於是又假獻㨗躬至魯庭以堅兩君之好焉¶
<pb:KR1e0066_WYG_003-49a>¶
　桓公知以力服人者有時而窮故不難於以身下諸¶
　侯也其月異事也(據諸侯來奔/喪㑹葬不月)左氏傳曰非禮也凡諸¶
　侯有四夷之功則獻于王王以警于夷中國則否諸¶
　侯不相遺俘¶
秋築臺于秦(魯地/)¶
　榖梁傳曰魯外無諸侯之變内無國事一年罷民三¶
　時惡内也或曰倚諸桓也¶
冬不雨¶
<pb:KR1e0066_WYG_003-49b>¶
三十有二年春城小榖¶
夏宋公齊侯遇于梁丘¶
　外相遇不書書梁丘何以齊侯之緩於伐楚也左氏¶
　傳曰齊為楚伐鄭故請㑹于諸侯宋公請先見于齊¶
　侯夏遇于梁丘於是又七年而始合諸侯伐楚梁丘¶
　之遇為之也榖梁傳曰梁丘在曹邾之間去齊八百¶
　里張主一曰齊侯不以伯主自居以梁丘近宋而先¶
　之也汪仲裕曰盟㑹征伐先齊侯尊伯主也遇者草¶
<pb:KR1e0066_WYG_003-50a>¶
　次之期莫適為主故序爵也¶
秋七月癸巳公子牙卒¶
　此殺也何以書卒從史文也春秋之變文必有辨於¶
　名實者也苟無亂於名實春秋奚辨焉於是公疾叔¶
　牙欲立慶父季友使鍼季以君命酖之立叔孫氏有¶
　司國人不與也而以討辭書之亂名實矣牙卒時公¶
　有疾未嘗臨喪則其書日何勢不得臨非恤典薄也¶
　公羊傳曰公子牙殺則曷為不言刺為季子諱殺也¶
<pb:KR1e0066_WYG_003-50b>¶
　季子之遏惡也不以為國獄縁季子之心而為之諱然¶
　則善之與曰然殺世子母弟直稱君者甚之也季子¶
　殺母兄何善爾誅不得辟兄君臣之義也然則曷為¶
　不直誅而酖之行誅乎兄隱而逃之使若以疾死然¶
　親親之道也陳氏傳曰牙書卒喪以大夫之禮也牙¶
　將與慶父夫人為亂雖酖之而立叔孫氏使若死於¶
　位然是喪以大夫之禮也縁君臣之義不得私其親¶
　縁親親之恩不與國人慮兄弟也立叔孫氏使之若¶
<pb:KR1e0066_WYG_003-51a>¶
　死於位則淫人何與焉史著其迹春秋察其心後世¶
　有考焉矣¶
八月癸亥公薨于路寢¶
　榖梁傳曰路寢正寢也寢疾居正寢正也男子不絶¶
　于婦人之手以齊終也啖叔佐曰凡公薨必書其所¶
　詳内事重凶變也¶
冬十月己未子般卒¶
　子般即位慶父使圉人犖賊子般于黨氏則其書卒¶
<pb:KR1e0066_WYG_003-51b>¶
　何内大惡恒諱之也公羊傳曰子卒云子卒其稱子¶
　般卒何君存稱世子君薨稱子某既葬稱子踰年稱¶
　公子般卒何以不書葬未踰年之君也何休氏曰縁¶
　民臣之心不可一日無君故稱子某明繼父也名者¶
　尸柩尚存猶以君前臣名也既葬不名無所屈也縁¶
　始終之義一年不二君故稱子也踰年稱公不可曠¶
　年無君也稱卒不地者降成君也¶
公子慶父如齊¶
<pb:KR1e0066_WYG_003-52a>¶
　於是季友出奔陳故慶父如齊請立閔公以説於齊¶
　也左氏傳曰閔公哀姜之娣叔姜之子也故齊人立¶
　之張主一曰慶父弑君之賊也齊桓聽其來復使之¶
　歸以遺魯禍失方伯之職也¶
狄伐邢¶
　許翰氏曰春秋戎先見荆次之狄次之而荆暴於戎¶
　狄又暴於荆戎狄荆楚交侵中夏使無齊桓攘定之¶
　豈復有中國哉¶
<pb:KR1e0066_WYG_003-52b>¶
　¶
　¶
　¶
　¶
　¶
　¶
　¶
　春秋集傳卷三¶
